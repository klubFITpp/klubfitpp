---
title: "FITrip pramen Labe"
layout: event
categories:
  - FITrip
  - Akce
tags:
  - FITrip
  - Akce
img: "/assets/images/event/fitrip-pramen-labe.png"
---

Ahoj!

S dalším semestrem se nám přiblížil i další FITrip! 👟 Nejen na pramen Labe 🌊 se s námi můžete vyškrábat v sobotu 19. 10.

Ujdeme vydatných 17.5 km z Horních Míseček, kolem Pančavského vodopádu vystoupáme až k Labské boudě a od té nás čeká rovinka až ke slibovanému prameni Labe. Trochu energie nabereme cestou zpátky na Vosecké boudě nebo na Krakonošově snídani. 🍺 Výlet zakončíme sestupem přes Mumlavské vodopády do Harrachova, odkud se vrátíme autobusem.

Autobus na nás bude čekat v 8:15 (https://t.ly/R1VeL) na Černém Mostě a samotný výlet z Horních Míseček započneme okolo 11:10. Po namáhavém výletu nás v Harrachově vyzvedne autobusová linka 900 v 19:15 (https://t.ly/80IRX), která nás doveze zpět na Černý Most okolo 21:45. (Lístek na cestu tam je pouze místenka, doplácí se u řidiče autobusu. Jízdenky kupujte předem na IDOSu.)

Na výlet si určitě nezapomeňte skvělou náladu, pořádné oblečení (včetně FIT++ / FIT trička, 👕 ať nám to na skupinové fotce sluší 📸) a pokud máte tak i čelovku / powerbanku.

Uvidíme se na výletu! 🖤💛💙