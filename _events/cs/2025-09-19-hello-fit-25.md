---
title: "HelloFIT! 2025"
description: "Nastupuješ letos na FIT? Tak doraž na HelloFIT!"
layout: event
categories:
  - HelloFIT!
tags:
  - HelloFIT!
img: "/assets/images/event/hello-fit-25.png"
---

HelloFIT! je jednodenní akce pro budoucí bakalářské studenty Fakulty informačních technologií ČVUT.

Nastupuješ letos na FIT? Tak doraž na HelloFIT!

Připravili jsme pro tebe den nabitý užitečnými informacemi, zábavou a možností poznat své nové spolužáky i prostředí fakulty.

Zjistíš, jak to na FITu chodí, co znamenají kredity, jak se vyznat v rozvrhu, kde najít aktuální informace a hlavně jak se z toho studia třeba nezbláznit. Provedeme tě studijním systémem, kampusem Dejvice, a na závěr si společně užijeme afterpárty na Strahově – občerstvení zajištěno (jídlo a pití na nás;)).

Akci organizují členové fakultního studentského klubu FIT++ za podpory fakulty a firmy EY.

Akce se koná prezenčně, ale můžeš ji sledovat i online. Živý přenos poběží na našem YouTube kanálu (odkaz doplníme).

Pro osobní účast je nutná registrace se přes formulář [zde](https://forms.gle/yyw1N3VgRroE1xjQ6) (kapacita je omezená).

## Program

### Registrace
9:15 - 9:30 - Atrium

### Fiťákův kurz přežití
9:30 – 11:00 - Tak jsem FIŤák, co teď? Začátek studia je složitý a má velký vliv na další průběh. Pomůžeme Ti se rozkoukat, pochopit vysokoškolské prostředí a ukážeme, kde najít všechny potřebné informace.

### Jak nevyletět
11:15 – 12:00 - Přechod ze střední na vysokou školu dokáže nejednoho studenta pěkně potrápit. Dozvíš se jak se učit, skloubit školu s volným časem a přitom se z toho všeho nezbláznit.

### Fiťákovo bloudění + oběd
12:00 – 17:00 - Hra, při které poznáš celý kampus Dejvice, seznámíš se s zájmovými kluby a jinými organizacemi v rámci ČVUT a ještě si přitom stihneš dát i oběd! Všechny další podstatné detaily se dozvíš v den akce.

### Afterpárty
Od 17:00 - Můžeš se těšit na drobné občestrvení z grillu a něco k pití v grillcentru na Strahově! Nezapomeň se vlastní kelímek, pokud chceš šetřit přírodu.
